Retrospektiivien tarkoituksena on reflektoida mennyttä välietappia, sprinttiä tai projektia tiimin näkökulmasta. Ideana on jakaa tuntemuksia ja ajatuksia sekä kehittää tiimin yhteistyötä. Kaksi hyvää, mutta toisistaan hieman eroavaa tapaa ovat "Start, Stop, Continue, More of, Less of Wheel" ja "Glad, Sad, Mad". 

Näistä ensimmäinen keskittyy nimen omaan työtapojen analysointiin. Tarkoitus on jakaa toimintatapoja nimen mukaisesti kategorioihin: "tätä tulisi kokeilla", "tämä tulisi lopettaa", "tätä kannattaa jatkaa", "tätä lisää" ja "vähemmän tätä". Toteutus tapahtuu lyhyessä ajassa, noin 10-25 minuutissa, taululle piirettyyn ympyrään joka on jaettu edellä mainittuihin sektoreihin, johon osallistujat esittävät lisättäväksi kommentteja. Ideana on kehittää tiimin toimintaa konkreettisten tiimin toimintaa parantavien toimien kautta.

Jälkimmäinen tekniikka keskittyy enemmän tiimin jäsenten tutemuksiin. Tekniikan ideana on jakaa tiimin ajatuksia kategorioihin sen mukaan mitkä tekivät heidät iloisiksi, surullisiksi tai vihaisiksi tarkasteltavan ajanjakson aikana. Aikaa tähän prosessiin on tarkoitus käyttää, niin pitkään kuin tarpeen mutta maksimissaan tunnin verran. Edelliseen tekniikkaan verrattuna ero on siinä, että tässä keskitytään konkreettisten toimien sijaan enemmän tiimin emotionaaliseen puoleen, tuntemuksiin ja kokemuksiin. Tämän tulisi vahvistaa tiimin avoimmutta, yhteistyötä ja luottamusta.
